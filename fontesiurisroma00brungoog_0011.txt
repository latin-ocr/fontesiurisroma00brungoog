palarmo
nnlrlonls QUINrAn.

Litteris et amicis postquam ereptus est Carolus Georgius
Bruns, horum est, ut quantum fieri potest in illarum curam
eam succedant, quam ipse praestitisset, si fata sivissent. Quam
ob rem iusta faeere amico, cuius angor desideri0, equidem ita
decrevi, ut fontium iuris Romani antiqui, quorum eum auctore
vivo tamquam communis mihi cura fuit, futuram recognitionem
et continuationem post eius obitum immaturum in me suscipe·

rem. Prodit igitur iam syllegae eius editio quinta meis curis

aucta et expolita. In ea opera duas res secutus sum, primum ut in
summa re sylloge talis maneret, qualem auctor esse voluit, deinde
ut quae ipsum, si vixisset, emendaturum vel adiecturum fuisse
persuasum habeo, ea postuma hae opera mutarentur et adderentur.

Itaque quae ex monumentis librisve selegit Brunsius, suis
locis reliqui omnia neque quiequam sustuli, quamquam erant
quae omitti possent. Nam in eiusmodi delectu cum alia aliis
probentur et in multis acasu magis quam a iudicio editor pen-
deat, committere nolui, ut quae per quattuor editiones circum·
feruntur, in quinta hae desiderarentur.

· Ε contrario meum esse existimari, ut quae in hoc volumen
recepta sunt, ita ibi legantur, utqui eo utitur certo fundamento
insistat neque erroribus coniecturisve tacitis fallatur. Quam ob
rem tam monumenta quam auctorum locos ad probas editio·
nes ita recognovi, ut quatenus liber pervenit tradita lectio aut

 

