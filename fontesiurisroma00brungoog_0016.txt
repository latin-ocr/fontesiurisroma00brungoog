X

eligendos locos, sibi habeat, infitias non ibo: liberum quoddam
in tali re concedendum est arbitrium3 utique cavendum milri
erat, ne nimia fieret libelli moles.

Penitus recedendum a priore editione mihi erat in consti·
tuendis tam legum quam ceterorum locorum lectionibus. Et-
enim abstinendum erat ab omni cui indulseram licentia, ne ser·
monem antiquum in recentiorem converterem neve ullo alio
modo legitimas scripturas mutarem3 praesertim in inscriptioni·
bus accuratissime archetyporum textum (etiam si orthogra-
phiam spectas) servavi. Necessariae vitiorum emendationes ubi-

que aut notis aut litterarum forma indicavi; notas vero, tam

criticas quam litterariae et exegeticon, ad artos libri manualis
fines redegi. Quicunque igitur accuratius aliquem locum trac·
tare volet, ad uberiores inscriptionum collectiones aliosve libros
accedat necesse est. Tantum etenim abest, ut avocare ab iis
velim, ut invitare viamque ad eos aperire propositum habeam.

In titulis sepulcralibus etin omnibus quos e scriptoribus
recepi, locis brevitatis studio multa quidem, quae ad rem meam
facere mihi non videbantur, omisi, semper autem certis quibus-
dam signis id indicavi. ‘Si plus minusve secuerim, se fraude
esto'.

Gratias ago Tb. Mommsen, qui inscriptionum apographa
comiter mecum communicavit, et ilenrico llressal philologo,
quem de re grammatica consulebam.

Mense Decembri a. MDOOOLXX.

——-—.

 

